---
author: brechd
title: "OutSystems: een low-code platform"
categories: [lowcode, outsystems]

comments: true
---
**Wat is low-code?** Low-code is een manier om applicaties te maken door gebruik te maken van een user interface en zo weinig mogelijk zelf grote blokken code te moeten schrijven. Dit maakt het mogelijk om sneller resultaat te boeken dat tevens ook betrouwbaar is. De developers moeten zich niet meer bezighouden met het schrijven van de infrastructuur en de re-implemetatie van patronen, waardoor de snelheid bij het maken van een applicatie verhoogt.

Je kan dit gemakkelijk vergelijken met bijvoorbeeld een barcode. Je zou de opdracht kunnen geven aan elke winkel om voor een barcode te zorgen en ieder product te voorzien van een sticker, maar met het huidige systeem moeten ze enkel de barcode scannen en een prijs ingeven. Voor iedere winkel kan deze prijs verschillen, maar de opzet is overal hetzelfde. Dit kan je ook toepassen op het concept van low-code, bepaalde taken die veel tijd vragen worden geautomatiseerd.

**Wat is OutSystems?** OutSystems is een low-code platform dat zorgt voor een omgeving waarin je visueel je gehele applicatie kan maken, deze applicatie gemakkelijk kan integreren met bestaande systemen, en je eigen code kan toevoegen als dat nodig is. OutSystems wordt de nummer 1 low-code platform genoemd door *Forrester Research* en daarvoor halen ze volgende redenen aan:
- **Onverslaanbare snelheid:** Visueel ontwikkel je volledige applicatie ongelooflijk snel en deploy met één klik.
- **Integratie met alles:** Connecteer gemakkelijk je applicatie met welk systeem dan ook.
- **Fantastische gebruikservaring als default:** Maak mooie mobiele apps en responsieve web applicaties zonder moeite.
- **Low-code zonder beperkingen:** Breidt je applicatie uit met je eigen front-end of backend code.
- **Ingebouwde beveiliging:** Wees zeker dat je applicaties geheel veilig zijn vanaf de design fase tot de implementatie met de laatste beveiligings kenmerken.
- **Indrukwekkende uitbreidbaarheid:** Je apps zullen goed werken ongeacht het aantal gebruikers, de complexiteit of het data volume.
- **Onbreekbare implementatie:** Foutloze implementatie van je apps in cloud- en on-premises omgevingen.
- **Statistieken die er toe doen:** Realtime prestatie-dashboards om een geweldige gebruikerservaring te garanderen.

Als ik hier persoonlijk mijn mening moet formuleren, kan ik met de beperkte ervaring die ik reeds heb opgedaan met OutSystems zeggen dat het zeker zorgt voor een andere manier van werken die ook sneller is. Een web applicatie met meerdere schermen die het mogelijk moet maken om data op een gemakkelijke manier aan te passen, staat in no-time klaar en de user interface maakt het tevens gemakkelijk om een zekere look aan de schermen te geven en elementen met drag-and-drop toe te voegen. Een toekomstverhaal waar ze nog niet aan de epiloog zitten dus, we verwachten er meer van.